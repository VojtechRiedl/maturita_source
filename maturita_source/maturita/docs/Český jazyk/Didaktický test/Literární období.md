# Literární období

## Důraz na rozum, na člověka 

### 1. Antika

- počátek 2. tisíciletí př.n.l. - 5.stol n.l.
- literatura starověkého Řecka a Říma
- základní a nejvlivnější etapa evropské kultury (dala světu filosofii, drama, rétoriku)
- autoři: **Homér, Ezop Euripides, Sofokles, Platón, Aristoteles, Vergilius**

### 3. Renesance a humanismus

- .14. – 17. století
- kulturní hnutí s centrem v **Itálii**
- obrat **k člověku, pozemskému životu**
- návrat k antickým ideálům a člověku jako svobodné osobnosti, která se začíná vymaňovat z područí církevních autorit
- **Renesance** - myšlenkový a umělecký směr označující snahu o obrození společnosti na základě antických ideálů, důraz je kladen na poznání a vzdělávání
- **Humanismus** - myšlenkový a historický proud, který zdůrazňuje svobodný rozvoj lidské osobnosti v konkrétních společenských podmínkách
- autoři: **Dante Alighieri, Giovanni Boccaccio, William Shakespeare**

### 5. Klasicismus

- .2. polovina 17. století – 18. století
- vznik ve **Francii**
- navazuje na antiku a renesanci
- znaky: antické vzory, **racionální myšlení**, snaha o jasnost, harmonii a řád
- dělení na **žánry vysoké** (tragédie, epos) a **nízké** (komedie, bajka)
- hrdiny jsou osoby urozeného původu
- autoři: **Moliére, Carlo Goldoni**

### 6. Osvícenství

- .18. století
- rozvíjí se v období **„věku rozumu“**
- politická a společenská ideologie, kdy se rozvíjela technika, průmysl i přírodní vědy, proto stoupenci prosazovali svobodu vědeckého bádání
- byly rozvíjeny tradice racionalismu, šířil se optimismus, byl kritizován absolutismus
- autoři: **Francois Voltaire, Daniel Defoe, Jonathan Swift**

### 9. Realismus

- .2. polovina 19. století
- podává **pravdivý obraz skutečnosti**, přesné a všestranné studium života a nitra člověka
- hlavní **hrdina se proměňuje, vyvíjí se** (dobová a společenská podmíněnost), zobrazení průměrného člověka
- postava je nositelem základních vlastností celé skupiny lidí, společenské vrstvy
- upřednostňována přítomnost, snaha postihnout obecné zákonitosti života
- typizace postav a prostředí (na konkrétním je zobrazeno obecné)
- typickým žánrem je román
- autoři: **Honoré de Balzac, Charles Dickens, N. V. Gogol**

### 10. Naturalismus

- .2. polovina 19. století
- směr blízký realismu
- vychází z teorie o silné přírodní stránce člověka (tzv. determinismu), tedy **vlivu dědičnosti a prostředí**
- je popírána lidská vůle i výchova, **nevyhýbají se ošklivosti a odpudivosti**
- tzv. naturalistický popis – do nejmenších podrobností jsou popisovány věci odpudivé, tragické, tabuizované (**žebráci, prostitutky, alkohol, bída**)
- autoři: **Émile Zola**


## Důraz na citovost, nábožeství

### 2. Středověk

- 476 – konec 15. století (1492)
- etapa ve vývoji evropského umění, spjatá **s vlivem křesťanství**
- inspirace z Bible
- dělí se na literaturu **světskou a duchovní**
- anonymita děl
- autoři: **Píseň o Rollandovi, Jan Hus, Dalimilova kronika**

### 4. Baroko

- .2. polovina 16. století – 80. léta 18. století
- umělecký směr v době náboženské nesnášenlivosti a válek (pocity strachu, nejistoty, marnosti)
- důležitá je **víra v Boha, duchovno, mystika**
- city převažují nad rozumem
- dramatičnost, kontrasty, napětí, tajuplnost, metafory, konflikty povinnosti a vášně
- autoři: **John Milton, Bedřich Bridel, Jan Amos Komenský**

### 7. Preromantismus

- od poloviny 18. století
- byl předstupněm romantismu, užívá i označení sentimentalismus
- vznikl jako reakce na schematický klasicismus i na chladné rozumářské osvícenství
- **důraz na citové hodnoty** prostého venkovského „nezkaženého“ člověka, zaměření na přírodu, zobrazení ideálního světa a ideálního prostředí
- autoři: **Johann Wolfgang Goethe, F. L. Čelakovský**

### 8. Romantismus

- .1. polovina 19. století
- důraz na **cit a fantazii**, únik do vlastního nitra, odvrácení se od reality, silný individualismus
- hlavní hrdina je výjimečný (**vyděděnec, rozervanec, loupežník, poutník, cikán, kat**), jedná na základě citových pohnutek, autor se s tím ztotožňuje, nemá zájem se přizpůsobit společnosti a bouří se proti ní
- obdiv k minulosti, mystice, přírodě, exotice, tajemnu (noc, hřbitov, jezero)
- autoři: **Walter Scott, Victor Hugo, Edgar A. Poe, K. H. Mácha**

## Nezařazeno

### 11. Literární moderna (symbolismus, impresionismus, dekadence)

- konec 19. století – začátek 20. století
- vychází z nespokojenosti umělců se stavem společnosti, z touhy vyjádřit sebe sama
- odpor k umění, které má sloužit společnosti, **utíkají od reality do snů**, do svého nitra

#### Symbolismus

- autoři se vyjadřují **v náznacích, symbolech**; nesnaží se co nejpřesněji pojmenovat skutečnost, ale vytvořit básně v šifrách, které by skutečnost pouze naznačovaly
- princip existence dvou světů – našeho a skrytého – duchovního, ideálního, naznačovaného symboly
- převažují abstraktní **motivy pocitů, představ, vizí a tajemna**
- používá se volný verš, melodičnost jazyka
- stírá se hranice mezi poezií a prózou
- autoři: **Otokar Březina, Karel Hlaváček, Antonín Sova**

#### Impresionismus
- začátek ve výtvarném umění – Claude Monet (obraz Imprese)
- tvorba působí na všechny smysly – **nálada, dojem, básnické obrazy barev a zvuků**
- nejčastější přírodní lyrika
- nálada básníka splývá s náladou v přírodě, převažuje nálada melancholická, klidná, až pesimistická
- velké množství básnických prostředků, lyrizace prózy a dramat
- autoři: **V. Nezval, Antonín Sova, Fráňa Šrámek**

#### Dekadence

- směr, který je **fascinován zlem a úpadkem**
- do určité míry splývá se symbolismem
- odráží nálady konce století – skepsi, únavu, deziluzi, bezvýchodnost, rezignaci, pocity únavy ze života
- objevují se provokativní témata (**erotika, morbidita, neuctivý vztah k Bohu, oslava satana, kult smrti**)
- autoři: **Oscar Wilde, prokletí básníci, Karel Hlaváček**

### 12. MODERNISMUS A AVANTGARDA (expresionismus, dadaismus, futurismus, poetismus, surrealismus)

- .1. polovina 20. století
- avantgarda bylo kulturní a umělecké hnutí první poloviny 20. století
- s modernou je avantgarda spojena antitradicionalismem a **společenskou revoltou**
- etapou následující je postmoderní umění

#### Expresionismus

- **německý avantgardní směr** vyjadřující **zklamání z moderní civilizace**
- představuje reakci na 1. světovou válku
- vyjadřuje pocity nejistoty, osamocenosti a úzkosti v chaotickém děsivém světě
- cílem je vyjádřit vnitřní, emocionální stav duše
- autoři: **Georg Trakl, František Halas**

#### Dadaismus

- umění založené na programovém dělání **antiumění**
- prostředek k vyjádření zmatku a strachu z války
- v umělecké tvorbě je **upřednostňována náhoda**, používá se koláž
- vznik v divadle: na scéně několik lidí, každý dělá něco jiného – absolutní anarchie, iracionalita a černý humor
- autoři: **Tristan Tzara**

#### Futurismus
- vznikl v Itálii
- snaha o vytvoření nových jazykových forem
- osvobození slova, experimenty se slovy nově vytvořenými
- dominantní postavení poezie
- **postavení se proti tradičním prostředkům poezie** (rým, rytmus, verše)
- důraz na grafickou podobu básně

#### Poetismus

- ČESKÝ básnický směr **20. let 20. století**, který **vznikl v prostředí avantgardního pražského hnutí Devětsil**
- vznikl jako reakce na proletářskou poezii
- zakladatelé a teoretici: Karel Teige, Vítězslav Nezval
- znaky: životní radost, krásy světa, poezie pro všech 5 smyslů, obdiv k technice, radost z tvorby
- autoři: **Vítězslav Nezval, Karel Teige, Jaroslav Seifert, František Halas**

#### Surrealismus

- významný mezinárodní umělecký směr
- rozvíjel myšlenky dadaismu – kresba, automatické psaní
- **využíval Freudovo učení** o determinaci lidského chování nevědomím, ale i snové či halucinogenní zážitky
- snaha **osvobodit člověka od pravidel, stereotypů**, překonat hranice logiky a racionálna, spontánnost, **odmítání veškerých pravidel verše**
- autoři: **André Breton, Vítězslav Nezval**

### 13. Existencialismus

- .1. polovina 20. století
- směr poválečné, **převážně francouzské literatury**, rozšířený po 2. světové válce
- člověka charakterizuje jako osobu trpící úzkostí, osamělostí, tragickým prožíváním, **pocity znechucení, nesmyslné existence, absurdity**
- člověku není dán předem smysl života, je vržen do nesmyslného a absurdního světa
- člověka opustil i Bůh, život je starost (odsouzení ke svobodě), svobodu si uvědomuje v mezních a krizových situacích
- autoři: **Jean Paul Sartre, Albert Camus**

### 14. Socialistický realismus

- .1. polovina 20. století
- schválen roku 1932 komunistickou stranou Sovětského svazu jako oficiální směrnice pro literaturu
- vychází z oslavy režimu a poukazuje na jeho úspěchy
- projevuje se **budovatelskými romány a schematizací postav i prostředí**
- děj se odehrává na venkově nebo v továrnách
- **kladné postavy jsou oddaní členové socialistické strany nebo dělníci, záporní intelektuálové a imperialisté**
- díla jsou tvrdě ideologicky orientovaná
- autoři: **Maxim Gorkij, Michail Šolochov**

### 15. Magický realismus

- .2. polovina 20. století
- dochází k **prolínání dvou světů** – reálná skutečnost s iluzivními prvky, **magické a mytické prvky**
- vliv folklóru
- někdy se stává protestem proti totalitnímu režimu
- typické pro **země Latinské Ameriky** a části Sovětského svazu
- autoři: **Gabriel Garía Márqueze (stěžejní dílo Sto roků samoty)**

### 16. Absurdní drama

- .50. léta 20. století
- směr avantgardního divadla zobrazující **skutečnost jako nesmyslnou**
- vyjadřuje pocity bezmoci osamoceného člověka a ztrátu schopnosti dorozumění s ostatními lidmi (tzv. nahý člověk – zbavený konvencí), lidé jsou odcizeni a duševně vyprázdnění
- autoři: **Samuel Beckett, Eugéne Ionesco, Václav Havel**

### 17. Postmodernismus

- od 80. let 20. století
- období relativizace hodnot, **tolerance k odlišnosti**, tradiční prostředky myšlení už nestačí k pochopení světa
- rozvíjí se věda a technika, **literatura odmítá modernu a její formální experimenty**
- důležitá je **ironie a ironizace hodnot**, umožňuje velké množství k interpretaci
- autoři: **Umberto Eco, Vladimír Nabokov, Milan Kundera**

### MÁJOVCI, RUCHOVCI, LUMÍROVCI

- 60., 70. a 80. léta 19. století

#### Májovci

- autoři, kteří navazují na dílo K. H. Máchy **almanachem Máj**
- odmítali obrozenecký model vlastenecké „národní literatury“, chtěli se rozvíjet v kontaktu se větovou literaturou
- zájem o současnou problematiku a současný svět, zájem o sociální problematiku a osobní problémy
- autoři: **Jan Neruda, Vítězslav Hálek, Karolína Světlá, Jakub Arbes**

#### Ruchovci

- skupina autorů okolo almanachu Ruch, který byl vydán u příležitosti položení základního kamene Národního divadla 1868
- **označováni jako škola národní**
- autoři, kteří tíhli k domácí, české látce, chtěli svým dílem sloužit českým národním snahám; vlastenectví, národní dějiny
- autoři: **Svatopluk Čech, Eliška Krásnohorská**

#### Lumírovci

- společně s ruchovci tvořili novou generaci spisovatelů
- autoři sdruženi okolo časopisu Lumír
- **označováni jako škola kosmopolitní**, zaměřovali se na cizí literatury
- jejich snahou bylo povznést českou literaturu na evropskou úroveň, prostřednictvím **překladů** uváděli do české literatury evropské trendy
- autoři: **Jaroslav Vrchlický, Julius Zeyer**

### Česká moderna

- 1895
- generace autorů spjatá s **manifestem České moderny**
- sjednocena na **požadavku individuality, odmítání škol (ruchovců, lumírovců)** a jednotných programů
- rukou pravdivosti je jen osobnost jedince-tvůrce
- autoři: **Antonín Sova, Josef Svatopluk Machar, Karel Hlaváček, Otokar Březina**

### Generace buřičů

- počátek 20. století
- odvrat od velkých symbolů, abstraktních idejí a příklon k všednosti, pozemskému životu, prostým věcem a konkrétním prožitkům
- negují soudobou společnost a **žijí bohémským způsobem života**
- jejich odpor ke společnosti se stupňuje ve vzpouru s anarchistickým rázem
- autoři: **František Gellner, Karel Toman, Fráňa Šrámek, Viktor Dyk, S. K. Neumann**

### Devětsil

- 1920 – 1930
- **levicový umělecký svaz, tvořen mladými umělci**
- zasloužilo se o přínos moderního umění v Čechách, které mělo být přístupné všem společenským vrstvám a které mělo poukazovat na inspiraci životem
- autoři: **Karel Teige, Jaroslav Seifert, Vladislav Vančura** (první předseda)

### Skupina 42

- 1942 – 1948
- umělecké sdružení výtvarníků a literárních umělců
- programem byla stať Jindřicha Chaloupeckého „Svět, ve kterém žijeme“
- autoři se vyjadřovali přímo, na autentickou skutečnost a městskou periferii
- **básník je svědek, který skutečnost nepřetváří, ale dokumentuje**
- autoři: **Ivan Blatný, Josef Kainar, Jiří Kolář**

### Prokletí básnici

- poslední třetina 19. století
- označení francouzských nekonformních básníků
- bývá s nimi spojena představa o užívání drog, alkoholu, násilní a obecné neúctě ke společnosti a jejím pravidlům
- **hledat krásu v ošklivosti, psát o tabuizovaných tématech**
autoři: **Charles Baudelaire, Paul Verlaine, Artur Rimbaud**

### Lost generation (ztracená generace)

- 1900 – po 1. světové válce
- skupina spisovatelů, kteří se narodili okolo roku 1900 a zažili 1. světovou válku
- hrůzy války zobrazovali ve svých dílech, vyjadřují pocity vojáků po návrat z války (vrátili e duševně zmrzačeni a měli problémy se zařazením do společnosti)
- autoři: **F. S. Fitzgerald, Ernest Hemingway**

### Beat generation (beatnici)

- .50. a 60. léta 20. století
- umělecké a literární **hnutí v USA**
- představovalo alternativu k maloměšťácké a konzumní Americe, která na snahu o normálnost reagovala provokací, šílenstvím, maximální otevřeností
- **netradiční sexualita, experimenty s drogami, jazzová hudba, provokace zjevem, chováním, vulgaritou**
- **básně byly určeny k hlasitému čtení za doprovodu jazzové hudby, volný verš**
- autoři: **Jack Kerouac, Allen Ginsberg**